---
title: Microsoft Dynamics 365 for Retail
description: Home page di Dynamics 365 for Retail
author: josaw1
manager: AnnBe
ms.date: 06/20/2017
ms.topic: index-page
ms.prod: 
ms.service: dynamics-365-retail
ms.technology: 
audience: Application User
ms.search.scope: Core, Operations, UnifiedOperations, Retail
ms.custom: 
ms.assetid: ed0f77f7-3609-4330-bebd-ca3134575216
ms.search.region: global
ms.search.industry: Retail
ms.author: josaw
ms.search.validFrom: 2017-6-19
ms.dyn365.ops.version: Version 1611, Retail Version
ms.translationtype: Human Translation
ms.sourcegitcommit: 20d28e22e4e89d0d864a0cbeaadeb568e73e223e
ms.openlocfilehash: 2de5b3d532c599f2273b97dad1db6a027c4dc04a
ms.contentlocale: it-it
ms.lasthandoff: 06/29/2017


---

# <a name="welcome-to-dynamics-365-for-retail"></a>Dynamics 365 for Retail

[!include[banner](includes/banner.md)]

Microsoft Dynamics 365 for Retail è una soluzione completa per la vendita al dettaglio che consente di svolgere attività commerciali unificate su tutti i canali. Comprende funzionalità per le vendite, la mobilità, l'intelligence e la produttività, consentendo a rivenditori e lavoratori di essere più efficienti e orientati all'ambiente cloud e mobile. Retail offre supporto completo alle operazioni in una vasta gamma di processi aziendali, quali il merchandising, l'inventario e le funzionalità di gestione di canale. Assicura inoltre esperienze coinvolgenti in tutti i punti di contatto con i clienti.

I tre prodotti seguenti sono strettamente correlati:

- Microsoft Dynamics 365 for Finance and Operations, Enterprise Edition
- Microsoft Dynamics 365 for Retail
- Microsoft Dynamics 365 for Talent

La stessa funzionalità può essere presente in tutti i tre prodotti. Di conseguenza, negli argomenti principalmente correlati a Retail il nome del prodotto sarà Microsoft Dynamics 365 for Retail. Negli argomenti principalmente correlati a Talent il nome del prodotto sarà Microsoft Dynamics 365 for Talent. Infine, negli argomenti correlati al prodotto di base (Finance and Operations), il nome del prodotto sarà Microsoft Dynamics 365 for Finance and Operations, Enterprise Edition. Gli argomenti redatti per un prodotto possono essere applicati alla stessa funzionalità di un prodotto correlato.

Nel riquadro a sinistra, selezionare l'area di una funzionalità per ulteriori informazioni.

## <a name="channel-management"></a>Gestione del canale
Quando si imposta l'esperienza Retail è necessario decidere il modo in cui definire e configurare i punti vendita. I punti vendita possono essere negozi fisici, punti vendita online o servizi clienti.

Ogni punto vendita al dettaglio può disporre di propri metodi di pagamento, metodi di consegna, gruppi di prezzi, conti ricavi e spese, registratori di cassa e personale. Dopo aver creato un punto vendita al dettaglio, si crea il relativo assortimento di prodotti. È inoltre possibile definire prezzi e sconti specifici del punto vendita applicabili ai prodotti disponibili nel punto vendita.

## <a name="clienteling-and-loyalty"></a>Acquisizione e fidelizzazione dei clienti
Le esigenze dei clienti cambiano costantemente. È necessario riuscire a tenere il passo con i cambiamenti nelle abitudini e nelle tendenze di acquisto in modo rapido ed efficiente, in modo da attrarre nuovi clienti e allo stesso tempo soddisfare la base clienti esistente.

Inoltre, i clienti hanno a disposizione numerose opzioni per ottenere ciò che vogliono, quando lo vogliono e al prezzo che desiderano. Per fidelizzare i clienti è possibile utilizzare notifiche e offerte personalizzate che facilitano gli acquisti.

## <a name="hardware-and-peripherals"></a>Hardware e periferiche
Retail Modern POS (MPOS) e Cloud POS consentono di utilizzare una vasta gamma di periferiche hardware. Entrambi prevedono più interfacce e opzioni di distribuzione per adattarsi a diversi scenari aziendali.

Il simulatore periferica per Retail include un simulatore di periferiche virtuali e un simulatore POS. Il simulatore di periferiche virtuali supporta principalmente il test di scenari che richiedono in genere dispositivi POS fisici. Il simulatore POS consente di testare la compatibilità dei dispositivi fisici con Retail senza dover distribuire il client POS.

## <a name="intelligence"></a>Intelligence
L'analisi avanzata contribuisce a gestire le problematiche della vendita al dettaglio con le potenti funzionalità Machine Learning, consentendo approfondimenti predittivi, ottimizzati e personalizzati che favoriscono la crescita e la redditività. Retail permette di fornire report visivi su qualsiasi dispositivo, online o offline. Inoltre, è possibile aiutare i clienti a identificare i prodotti e i servizi più rispondenti alle loro esigenze prima della fase dell'acquisto.

## <a name="monitoring-and-diagnosis"></a>Monitoraggio e diagnosi
Retail consente di monitorare in tempo reale le prestazioni di vendita e dei margini a diversi livelli della gerarchia organizzativa.

## <a name="merchandising"></a>Merchandising
Prima di poter offrire i prodotti in vendita nei canali di vendita al dettaglio, è necessario creare e configurare i prodotti in Retail. È possibile creare i prodotti, definirne le proprietà e gli attributi e assegnare i prodotti alle gerarchie di categorie di vendita al dettaglio. Per rendere disponibili i prodotti nei canali di vendita al dettaglio e per aggiungerli a un assortimento attivo, è necessario rilasciare i prodotti alle persone giuridiche dove sono disponibili.

È possibile effettuare rettifiche di prezzo ai prodotti nonché impostare gli sconti applicabili a una voce o una transazione nel POS, in un ordine cliente del servizio clienti o un ordine online.

## <a name="store-operations-and-pos"></a>Operazioni del punto vendita e POS
MPOS è un'app POS per PC, tablet e telefoni. Il personale di vendita può elaborare le transazioni di vendita e gli ordini cliente, eseguire attività di fidelizzazione clienti ed effettuare operazioni giornaliere e di gestione dell'inventario su dispositivi mobili ovunque nel punto vendita, nonché nei registratori di cassa basati su PC. POS cloud è un POS basato su browser che può essere avviato in qualsiasi browser standard.

Sono diversi i componenti che si impostano per definire le relazioni tra un punto vendita, i registratori di cassa POS del punto vendita e le periferiche di vendita al dettaglio che vengono utilizzate dai registratori per elaborare le transazioni. Vanno inoltre definite le caratteristiche di un'istanza specifica del POS. Queste caratteristiche includono il profilo hardware o l'impostazione delle periferiche di vendita al dettaglio che verranno utilizzate nel registratore di cassa, il punto vendita a cui il registratore è mappato, l'esperienza visiva dell'utente che accede al registratore e le funzionalità abilitate nel registratore. Va anche definito se il registratore può funzionare nello stato offline o disconnesso.

## <a name="workforce-management"></a>Gestione della forza lavoro
Per mantenere la redditività in un ambiente in cui i margini decrescono, i rivenditori cercano costantemente di ridurre i costi operativi. Per la maggior parte di essi, il costo del personale rappresenta una parte importante di tali costi. Se pertanto riescono a tenere sotto controllo questa voce di costo, i rivenditori possono registrare un impatto positivo sui margini di profitto. Inoltre, una forza lavoro potenziata e produttiva tende a offrire migliori esperienze ai clienti.

Con Retail i responsabili dei punti vendita possono creare e pubblicare turni e programmazioni per i lavoratori, annotare i turni con istruzioni, copiare le programmazioni da una settimana precedente a quella corrente. Inoltre, i responsabili possono visualizzare con maggiore chiarezza le richieste di assenza inviate dai lavoratori e possono approvarle o rifiutarle. Anche le richieste di scambio turno e offerta di turni sono più visibili e anche queste possono essere approvate e rifiutate.

Gli assistenti nel punto vendita possono visualizzare chiaramente i turni e le programmazioni assegnate, insieme alle relative istruzioni, e i colleghi assegnati ai turni. Possono inoltre inviare richieste di assenza, richieste di scambio turno con i colleghi e richieste di offerta di turni.

## <a name="customize-and-administer-retail-environments"></a>Personalizzare e amministrare gli ambienti Retail
Se si è ricevuta la richiesta di personalizzare l'ambiente o si è responsabili della distribuzione e della gestione del sistema, assicurarsi di fare riferimento al contenuto per amministratori del sistema e sviluppatori specifico di Retail, oltre al contenuto più generale.

- [Dynamics 365 for Retail per professionisti IT e sviluppatori](dev-itpro/dev-retail-home-page.md)
- [Microsoft Dynamics 365 for Retail per sviluppatori e professionisti IT](/dynamics365/unified-operations/dev-itpro/dev-tools/developer-home-page)

## <a name="additional-resources"></a>Risorse aggiuntive
### <a name="whats-new-and-in-development"></a>Novità rilasciate e in via di sviluppo
Passare alla [roadmap di Microsoft Dynamics 365](https://roadmap.dynamics.com/) per un elenco delle nuove funzionalità rilasciate e di quelle che sono in via di sviluppo.

### <a name="blogs"></a>Blog
Per opinioni, notizie e altre informazioni su Retail e altre soluzioni, fare riferimento al [blog di Microsoft Dynamics 365](https://community.dynamics.com/b/msftdynamicsblog).

Sono disponibili numerosi post su Retail nel [blog del team di prodotto Microsoft Dynamics AX](https://blogs.msdn.microsoft.com/dax/). Alcuni di questi post si riferiscono alla versione precedente di Retail, ma i concetti sono ancora validi e le procedure sono simili nella versione corrente.

Il [blog della community di partner di Microsoft Dynamics Operations](https://community.dynamics.com/partner/b/operationspartnercommunityblog) offre ai partner Microsoft Dynamics una singola risorsa per conoscere le novità e le tendenze di MBS Operations.

