---
title: Gestione di congedo e assenza
description: In questo argomento viene fornita una panoramica del modulo di gestione di congedi e assenze.
author: andreabichsel
manager: AnnBe
ms.date: 08/01/2017
ms.topic: article
ms.prod: ''
ms.service: dynamics-365-talent
ms.technology: ''
ms.search.form: LeaveAbsenceWorkspace
audience: Application User
ms.reviewer: anbichse
ms.search.scope: Core, Operations, Talent
ms.custom: 7521
ms.assetid: 3b953d5f-6325-4c9e-8b9b-6ab0458a73f8
ms.search.region: Global
ms.author: anbichse
ms.search.validFrom: 2017-07-01
ms.dyn365.ops.version: AX 7.0.0
ms.openlocfilehash: 3376a9aec5c0003e9cc7c076c4d221a697df61ce
ms.sourcegitcommit: 199848e78df5cb7c439b001bdbe1ece963593cdb
ms.translationtype: HT
ms.contentlocale: it-IT
ms.lasthandoff: 10/13/2020
ms.locfileid: "4461665"
---
# <a name="leave-and-absence-management"></a>Gestione di congedo e assenza

Il modulo di **gestione di congedi e assenze** offre un framework flessibile per la definizione del processo di gestione delle assenze. È possibile creare piani di congedo e assenza per determinare come i dipendenti accumulano o usano i permessi. Dopo l'iscrizione a un piano, i dipendenti possono presentare le richieste di permesso ai responsabili per l'approvazione. Il rilevamento di congedi consente ai responsabili di primo livello e ai responsabili di Risorse umane di vedere il dipendente in permesso e le ore di assenza residue.  

Il modulo di gestione di congedi e assenze fornisce le seguenti funzionalità: 

- **Definizione dei tipi di congedo e assenza**

    I tipi di congedo definiscono i diversi tipi di assenza che i dipendenti possono dichiarare. Poiché questi tipi sono definiti dall'utente, possono essere personalizzati in base alle esigenze dell'organizzazione. Alcuni tipi di congedo tipici sono permesso retribuito, ferie, malattia, funzione pubblica e lutto. 

- **Definizione di piani di congedo e assenza a livelli per soddisfare le esigenze aziendali**

    È possibile definire piani di congedo e assenza di modo che l'accumulo avvenga a specifiche frequenze, ad esempio annualmente, mensilmente o ogni quindici giorni. I piani possono inoltre essere definiti come una concessione, dove un singolo accumulo avviene a una data specifica. 

    I piani di congedo spesso includono dei livelli, dove alcuni gruppi di dipendenti ricevono ulteriori benefit, in base agli anni di servizio nell'organizzazione. Questi livelli definiti dall'utente consentono l'iscrizione automatica a ulteriori ore benefit, in base ai criteri di data definiti. I piani di congedo possono essere configurati per applicare un limite di riporto massimo o un saldo minimo, in modo da impedire ai dipendenti di utilizzare più ore benefit di quelle accumulate. 

    Piani di congedo tipici includono piani a livelli che concedono un benefit di 80 ore in permessi retribuiti ai nuovi dipendenti e un benefit di 120 ore dopo 60 mesi di servizio. Ulteriori piani potrebbero concedere festività mobili o benefit in base alla posizione, ad esempio ore benefit solo per i dirigenti.

- **Iscrizione dei dipendenti ai piani di congedo e assenza individualmente o mediante un'assegnazione di massa in base ai criteri delle mansioni**

    Diversi filtri relativi alle mansioni consentono di assegnare un gruppo di dipendenti a un piano di congedo. I responsabili di Risorse umane possono visualizzare un dipendente per verificare a quali piani di congedo e assenza è iscritto. In alternativa, i responsabili di Risorse umane possono visualizzare tutti i piani e le relative iscrizioni dei dipendenti.

- **Sospensione di piani di congedo e assenza**

    È possibile sospendere i piani di congedo e assenza per renderli inattivi e impedire ulteriori accumuli. Gli accumuli dei dipendenti vengono sospesi in caso di fine impiego.  

- **Rettifica di diritti e concessioni**

    Un dipendente può essere iscritto a un livello superiore di un piano utilizzando una data specifica per sostituire il piano predefinito del dipendente. Il saldo congedo e assenza dei dipendenti può essere rettificato manualmente al momento dell'iscrizione al piano oppure in qualsiasi momento da parte di Risorse umane. 

- **Applicazione di un flusso di lavoro alle richieste di permesso**

     Un flusso di lavoro può essere personalizzato e applicato alle richieste di permesso per soddisfare i requisiti dell'organizzazione.  

- **Visualizzazione dei saldi assenza dei dipendenti**

    I dipendenti, il relativo responsabile e Risorse umane possono visualizzare i saldi congedo e assenza. Risorse umane può utilizzare report interattivi per tenere traccia delle iscrizioni ai piani e dei saldi permesso per tipo. 

- **Inoltro delle richieste di permesso**

    I dipendenti possono inoltrare le richieste di permesso a fronte delle ore disponibili. Le richieste possono essere semplici richieste di un solo giorno oppure di più giorni che includono più tipi di congedo e assenza. Se un flusso di lavoro non è attivato, le richieste vengono approvate automaticamente. Se un flusso di lavoro è attivato, l'approvazione può essere automatica o richiedere una conferma, a seconda della configurazione del flusso di lavoro.


[!INCLUDE[footer-include](../includes/footer-banner.md)]