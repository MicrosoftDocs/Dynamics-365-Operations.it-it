---
title: Panoramica di Attract
description: "Attract include funzionalità per la gestione del processo di assunzione di nuovi talenti. I candidati possono essere aggiunti a posizioni aperte e ammessi alle fasi successive del processo di selezione fino a che non viene proposta un'offerta o la domanda di lavoro non viene rifiutata."
author: rschloma
manager: AnnBe
ms.date: 08/01/2017
ms.topic: article
ms.prod: 
ms.service: dynamics-ax-talent
ms.technology: 
audience: Application User
ms.reviewer: rschloma
ms.search.scope: Core, Talent
ms.custom: 7521
ms.assetid: 3b953d5f-6325-4c9e-8b9b-6ab0458a73f8
ms.search.region: Global
ms.author: rschloma
ms.search.validFrom: 2017-07-01
ms.dyn365.ops.version: AX 7.0.0
ms.translationtype: HT
ms.sourcegitcommit: 2771a31b5a4d418a27de0ebe1945d1fed2d8d6d6
ms.openlocfilehash: 7d6bf4dd5aad3aae93bf1273e8fe576f4e7be278
ms.contentlocale: it-it
ms.lasthandoff: 11/03/2017

---
# <a name="attract-overview"></a>Panoramica di Attract
Attract include funzionalità per la gestione del processo di assunzione di nuovi talenti. I candidati possono essere aggiunti a posizioni aperte e ammessi alle fasi successive del processo di selezione fino a che non viene proposta un'offerta o la domanda di lavoro non viene rifiutata. Ogni fase include attività come chiamate di screening, valutazioni o programmazione di colloqui. Dopo l'invio della domanda di lavoro, i candidati ricevono un messaggio di posta elettronica che li invita ad accedere a Attract dove possono esaminare lo stato della posizione, la domanda di lavoro nonché rispondere a eventuali attività loro assegnate.

Attract include le funzionalità descritte di seguito.

### <a name="attract-dashboard"></a>Dashboard di Attract
In questo dashboard i membri del team di assunzione possono visualizzare dettagli sulle posizioni a cui sono stati assegnati. Inoltre, un responsabile assunzioni o un selezionatore può creare una nuova posizione oppure importarne alcune contemporaneamente da un foglio di calcolo Excel.

### <a name="jobs"></a>Mansioni
Nella pagina **Mansione**, è possibile visualizzare e modificare dettagli come la descrizione e l'ubicazione della posizione. Nella pagina **Mansione** è inoltre possibile definire il team di assunzione nonché aggiungere o modificare i selezionatori e gli addetti ai colloqui del team. Nuovi candidati possono inoltre essere aggiunti nella pagina **Mansione**.

### <a name="candidates"></a>Candidati
I candidati possono essere aggiunti singolarmente a una posizione oppure importati in gruppo da un foglio di calcolo di Excel. Tutti i candidati vengono aggiunti automaticamente alla prima fase del processo di assunzione, quella della domanda di lavoro, per qualsiasi posizione. Tutte le informazioni relative alla domanda di lavoro di un candidato sono visualizzate e gestite in questa fase. È possibile caricare e visualizzare ulteriori documenti insieme alle informazioni di contatto come indirizzi di posta elettronica, numeri di telefono e collegamenti ad account social media. Se il candidato ha fornito un collegamento al relativo profilo LinkedIn e l'integrazione di LinkedIn (che richiede una licenza di selezionatore LinkedIn) è stata configurata, il profilo del candidato verrà visualizzato.

### <a name="stages"></a>Fasi
Attract fornisce un processo di assunzione predefinito che contiene quattro fasi: domanda di lavoro, screening, colloquio e offerta. I nuovi candidati vengono aggiunti alla prima fase del processo di selezione, ovvero quella della domanda di lavoro, che contiene curriculum, lettera di presentazione, portafoglio e altri documenti dei candidati. Un candidato può quindi essere ammesso alla fase di screening, in cui viene invitato a partecipare a una telefonata di screening o a un colloquio in video con Skype. Il responsabile assunzioni e il selezionatore possono fornire commenti sul candidato e ammetterlo alla fase successiva. Colloqui dal vivo individuali o di gruppo di durata variabile vengono quindi programmati con i membri del team di assunzione disponibili. Dopo i colloqui, vengono esaminati i commenti degli addetti ai colloqui. I candidati selezionati sono quindi ammessi alla fase finale, dove viene preparata un'offerta che gli stessi esamineranno ed eventualmente accetteranno. 

### <a name="candidate-app"></a>App candidato
Nel momento in cui i candidati vengono aggiunti a una posizione aperta, ricevono un messaggio di posta elettronica con un collegamento per acquisire l'app. Questa app Web fornisce ai candidati dettagli relativi alla posizione ed è lo strumento ideale per comunicare con il team di assunzione. I candidati possono inoltre indicare la loro disponibilità per i colloqui.

