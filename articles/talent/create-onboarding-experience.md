---
title: Creare un esperienza di integrazione coinvolgente
description: Quando il processo di integrazione avviene nel modo migliore, i nuovi dipendenti sviluppano un senso di appartenenza alla nuova organizzazione.
author: andreabichsel
manager: ''
ms.date: 11/14/2017
ms.topic: article
ms.prod: ''
ms.service: dynamics-365-talent
ms.technology: ''
ms.search.form: HcmCourseType, HcmCourseTypeGroup, HRMCourseTable
audience: Application User
ms.reviewer: anbichse
ms.search.scope: Core, Operations, Talent
ms.search.region: Global
ms.author: anbichse
ms.search.validFrom: 2017-06-30
ms.dyn365.ops.version: Talent July 2017 update
ms.openlocfilehash: 805f74a0cf618254b7d5fb9a1195dc75832dc0ca
ms.sourcegitcommit: 608e68b603afef9eb98d8fb25e90109c2473ef87
ms.translationtype: HT
ms.contentlocale: it-IT
ms.lasthandoff: 03/19/2019
ms.locfileid: "859830"
---
# <a name="create-an-engaging-onboarding-experience"></a>Creare un esperienza di integrazione coinvolgente

[!include [banner](includes/banner.md)]

Un programma di integrazione efficace consente ai nuovi dipendenti di essere più produttivi e di acquisire un senso di appartenenza nel loro nuovo ruolo. Grazie al programma di integrazione, i nuovi dipendenti comprendendono in modo più rapido e preciso il loro nuovo ruolo e creano più facilmente le relazioni che possono aiutarli a svolgere al meglio il loro lavoro. Un'esperienza di integrazione non soddisfacente può invece far sorgere dubbi nella mente dei dipendenti rispetto alla decisione di entrare a far parte dell'organizzazione. Uno studio condotto da Gartner nel 2014 ha rivelato che quasi un terzo dei 1.005 intervistati che hanno lasciato un lavoro entro i primi sei mesi lo hanno fatto perché le linee guida fornite dalla direzione non erano chiare, la loro formazione non era efficace o perché non avevano stabilito relazioni soddisfacenti nel loro nuovo ambiente di lavoro.

## <a name="have-an-onboarding-program-in-place"></a>Implementare un programma di integrazione
È importante comprendere come e dove è possibile migliorare il processo di integrazione. Le domande seguenti possono agevolare sistematicamente l'analisi e il miglioramento del processo di integrazione.

- Qual è il tasso di abbandono dell'azienda?
- I nuovi dipendenti completano in modo soddisfacente tutte le attività di integrazione richieste?
- Qual è la durata del periodo di integrazione di un nuovo dipendente?
- Quanto si ritengono soddisfatti i nuovi dipendenti?

L'integrazione di un nuovo dipendente non deve cominciare il giorno in cui inizia a lavorare, ma quando viene decisa la sua data di inizio. Questa fase viene spesso definita "pre-integrazione". È la fase durante la quale si cerca di non far rimpiangere ai nuovi assunti la decisione di entrare a far parte dell'azienda, di incoraggiare le relazioni e di dimostrare la cultura e i valori dell'azienda.

Una delle attività più importanti di pre-integrazione è preparare i nuovi dipendenti al loro primo giorno di lavoro, in quanto può rivelarsi un momento particolarmente stressante per gli stessi. La creazione di una lista delle cose da fare e di un'agenda può ridurre lo stress.

### <a name="what-to-include-in-a-checklist"></a>Cosa includere in una lista delle cose da fare

- Cosa portare, ad esempio un documento di identità con foto e le informazioni bancarie.
- Dress code, se in vigore nell'azienda.
- Indicazioni per raggiungere l'ufficio.
- Il nome di un contatto, o meglio ancora, di un assistente all'assunzione.
- Eventuali manuali o politiche aziendali che i nuovi assunti devono leggere.

**Premio**

- Inviare loro oggetti aziendali, ad esempio un maglietta o una tazza.
- Inviare video messaggi di benvenuto da parte del team.
- Includere un messaggio di benvenuto del direttore generale o di un altro dirigente.
- Rendere speciale il loro primo giorno di lavoro.

È importante non far sorgere dubbi nella mente dei nuovi dipendenti riguardo la loro decisione di entrare a far parte dell'azienda trasmettendo una prima impressione negativa il primo giorno di lavoro.

## <a name="create-a-good-first-impression"></a>Trasmettere una prima impressione positiva

Per trasmettere una prima impressione positiva, è consigliabile: creare un'agenda del giorno e condividerla con il nuovo assunto; non focalizzarsi esclusivamente sull'orientamento; creare un'atmosfera serena e divertente, presentare i nuovi assunti agli altri dipendenti e fargli visitare l'ufficio; informare gli altri dipendenti, nclusi quelli dei reparti IT, Retribuzioni e di altri servizi amministrativi, delle nuove assunzioni; assicurarsi che i nuovi dipendenti dispongano di tutto quello che hanno bisogno per iniziare, ovvero un'area di lavoro, computer, nonché credenziali, software e strumenti necessari; focalizzarsi sulle relazioni più che sulle mansioni da svolgere.

Le relazioni sono fondamentali per mantenere informati i nuovi assunti. Aspetto ancora più importante, consentono di creare un senso di appartenenza all'azienda. È quindi consigliabile:

- Trovare un esperto nell'azienda che funga da assistente all'integrazione.
- Mettere in comunicazione i nuovi assunti con le community o i gruppi di interesse relativi alla posizione. Questo è un ottimo modo di trovare istruttori o mentori.
- Condividere i profili dei membri del team (idealmente prima della data di inizio) per agevolare le comunicazioni, la condivisione delle informazioni e i contatti.
- Non dimenticare i gruppi o gli eventi sociali pertinenti agli obiettivi personali del dipendente.

## <a name="provide-training"></a>Fornire formazione

È essenziale concedere ai nuovi assunti la fiducia e gli strumenti necessari per riuscire. Per prima cosa, definire chiaramente le loro responsabilità e le aspettative dell'azienda quanto al modo in cui verranno realizzate. Creare quindi un piano di formazione basato sulle competenze di cui necessitano per soddisfare le aspettative aziendali, evitando di focalizzarsi esclusivamente sulla formazione relativa alla conformità.

## <a name="set-clear-milestones"></a>Definire obiettivi chiari

Stabilire punti di verifica e loop di commenti tra il nuovo dipendente e il suo responsabile e creare più opportunità di intervento e di rettifica possibili. È auspicabile risolvere eventuali questioni prima che diventino problemi o, peggio ancora, conflitti.

Pianificare un incontro a due con il nuovo dipendente prima del termine della sua prima settimana lavorativa. Questo è il momento perfetto per discutere di aspettative, metodi di lavoro e crescita professionale.

Definire obiettivi a 30, 60 e 90 giorni per i nuovi membri del team. Dopo aver definito gli obiettivi, svolgere regolarmente delle verifiche per stabilire come i nuovi dipendenti progrediscono rispetto a tali obiettivi.

## <a name="measure-and-optimize"></a>Misurare e ottimizzare

Dopo l'implementazione di un nuovo programma di integrazione, è necessario considerare attentamente le seguenti domande: 

- Il tasso di abbandono è migliorato?
- Il livello di soddisfazione è in aumento tra i nuovi assunti? 

Misurare queste informazioni e ottenere piccoli miglioramenti con ogni nuovo assunto.

