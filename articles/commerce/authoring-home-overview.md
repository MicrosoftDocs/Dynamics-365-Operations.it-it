---
title: Panoramica della pagina di creazione
description: Questo argomento fornisce una panoramica della page di creazione in Microsoft Dynamics 365 Commerce.
author: brendans
manager: annbe
ms.date: 10/31/2019
ms.topic: article
ms.prod: ''
ms.service: dynamics-365-commerce
ms.technology: ''
audience: Application USer
ms.reviewer: v-chgri
ms.search.scope: Retail, Core, Operations
ms.custom: ''
ms.assetid: ''
ms.search.region: Global
ms.author: brendans
ms.search.validFrom: 2019-10-31
ms.dyn365.ops.version: Release 10.0.5
ms.openlocfilehash: 715d3df2fa41bdd6c65c42c55c8646eb7317c400
ms.sourcegitcommit: 295d940a345879b3dfc5991e387b91c7257019ea
ms.translationtype: HT
ms.contentlocale: it-IT
ms.lasthandoff: 11/01/2019
ms.locfileid: "2697221"
---
# <a name="authoring-page-overview"></a>Panoramica della pagina di creazione

 [!include [banner](includes/preview-banner.md)] 
 [!include [banner](includes/banner.md)]

Questo argomento fornisce una panoramica della page di creazione in Microsoft Dynamics 365 Commerce.

## <a name="overview"></a>Panoramica

I siti Web possono essere creati per supportare varie esigenze aziendali. Possono rappresentare un'intera azienda, offrire un singolo canale commerciale, essere destinati a un determinato pubblico o segmento di pubblico. Ad esempio, un produttore di abbigliamento potrebbe avere un sito Web che visualizza tutti i marchi di cui è proprietario. Lo stesso produttore di capi di abbigliamento potrebbe quindi avere un sito Web distinto per ognuno di quei marchi e anche un gruppo di siti Web per alta moda, indumenti sportivi e abbigliamento per bambini.

Dynamics 365 Commerce supporta la creazione e la gestione di molteplici siti Web e ogni sito Web può avere un proprio contenuto e aspetto. La pagina di creazione funge da punto di accesso comune per questi siti Web. Può essere utilizzata per accedere e disconnettersi dal sistema e per creare nuovi siti Web.

Attualmente, la pagina di creazione comporta le sezioni seguenti.

- **Barra superiore** - La barra superiore nella parte superiore della pagina di creazione. Fornisce un accesso agevole a strumenti di e-Commerce, notifiche, collegamenti di supporto e consente agli utenti di connettersi.
- **Barra dei comandi** - La barra dei comandi è visualizzata sotto la barra superiore. Può essere utilizzata per creare nuovi siti Web.
- **Elenco di siti** - L'elenco di siti occupa tutto lo spazio sotto la barra di comando. Fornisce un elenco completo di siti Web e i domini ad essi associati.

L'illustrazione seguente mostra la pagina di creazione.

![Pagina di creazione di Dynamics 365 Commerce](../commerce/media/authoring_tools_01.png)

## <a name="use-the-home-button-to-select-a-tool"></a>Utilizzare il pulsante Home per selezionare uno strumento

Il pulsante **Home** si trova nell'angolo superiore sinistro della pagina di creazione. Fornisce un facile accesso ad altri strumenti di e-Commerce. Quando si seleziona questo pulsante, viene visualizzato un menu degli strumenti che è possibile utilizzare. Quando si seleziona uno strumento, il menu si chiude e lo strumento selezionato è caricato nel browser.

## <a name="view-and-clear-notifications"></a>Visualizzare ed eliminare le notifiche

Il pulsante **Notifiche** è uno dei pulsanti nell'angolo superiore destro della pagina di creazione. Ha l'aspetto di una campana. Selezionando questo pulsante, è possibile visualizzare tutte le notifiche ricevute.

Le notifiche sono utilizzate nello strumento di creazione per informare l'utente quando le azioni sono state completate. Ad esempio, una notifica potrebbe essere "La pagina è stata pubblicata" per informare l'utente che un'azione di pubblicazione è stata eseguita correttamente.

Le notifiche possono inoltre informare sugli errori verificatesi durante l'esecuzione di un'azione. Selezionare la notifica di errore per aprire il relativo messaggio. Le informazioni in questo messaggio possono aiutare a risolvere l'errore.

È possibile eliminare le notifiche dal menu delle notifiche selezionando **Rimuovi** nella parte inferiore del messaggio di notifica. Per eliminare le notifiche in blocco, selezionare **Rimuovi tutto** nella parte inferiore del menu di notifica.

## <a name="get-help-with-the-authoring-tool"></a>Ottenere informazioni con lo strumento di creazione

Il pulsante **?** è un altro pulsante presente nell'angolo superiore destro della pagina di creazione. Quando si seleziona questo pulsante, viene visualizzato un menu con le seguenti opzioni predefinite:

- **Guida per lo sviluppo del sito** - Se si seleziona questa opzione, in una nuova scheda del browser viene visualizzata la documentazione per creare un nuovo sito Web.
- **Feedback e supporto** Selezionare questa opzione per aprire un canale Microsoft Yammer in cui è possibile scrivere commenti sullo strumento di creazione o richiedere supporto.
- **Privacy e cookie** - Se si seleziona questa opzione, in una nuova scheda del browser viene visualizzata l'informativa sulla privacy di Microsoft.
- **Informazioni su** - Selezionare questa opzione per aprire una finestra di messaggio contenente informazioni sullo strumento di creazione e sulla versione utilizzata.

## <a name="sign-in-to-and-out-of-the-authoring-tool"></a>Accedere e disconnettersi dallo strumento di creazione

Il pulsante **Account personale** è un altro pulsante presente nell'angolo superiore destro della pagina di creazione ed è rappresentato da un cerchio colorato. Selezionando questo pulsante, è possibile vedere a quale account si è connessi nonché disconnettersi da quell'account.

Per accedere o disconnettersi dallo strumento di creazione, eseguire uno dei passaggi.

- Se non si è già connessi allo strumento di creazione, selezionare **Account personale** \> **Accedi** per accedere.
- Se si è già connessi e si desidera disconnettersi, selezionare **Account personale** \> **Disconnetti**.

## <a name="change-the-display-language-of-the-authoring-tool"></a>Cambiare la lingua di visualizzazione dello strumento di creazione

È anche possibile utilizzare il pulsante **Account personale** per cambiare la lingua delle stringhe di testo visualizzate nello strumento di creazione.

Per modificare la lingua di visualizzazione, eseguire le operazioni indicate di seguito.

1. Selezionare **Account personale** \> **Cambia lingua**. Viene visualizzata una finestra di dialogo.
1. Selezionare una delle lingue utente e quindi **Salva**.

## <a name="create-a-new-website"></a>Creare un nuovo sito Web

Dynamics 365 Commerce supporta la creazione e la gestione di molteplici siti Web e ogni sito Web può avere un proprio contenuto e aspetto.

Per creare un nuovo sito Web, completare i passaggi seguenti.

1. Nella barra dei comandi, selezionare **Nuovo sito Web**. Viene visualizzata una finestra di dialogo.
2. Immettere le seguenti informazioni per il nuovo sito Web:

    - **Nome sito** - Immettere il nome del sito Web. Questo nome non è visibile ai clienti del sito Web. Viene invece utilizzato nell'elenco di siti e in altre aree dello strumento di creazione.
    - **Gruppo di sicurezza amministratori siti** - Immettere il nome completo del gruppo di sicurezza di Microsoft Azure Active Directory (Azure AD) contenente gli utenti a cui deve essere consentito l'accesso amministrativo al sito Web. Il nome del gruppo Amministratori, insieme alle altre autorizzazioni per il sito Web, può essere modificato dopo la creazione del sito Web.
    - **Canale predefinito** - Immettere il canale di merchandising predefinito che deve essere associato al sito Web. Il canale predefinito determina i prodotti che possono essere venduti tramite il sito Web.
    - **Lingua predefinita** - Dopo aver specificato il canale predefinito, selezionare la lingua predefinita per il canale. Il canale predefinito definisce la lingua nella quale i prodotti sono visualizzati se il cliente non specifica una lingua preferita.
    - **Mercato predefinito** - Immettere il mercato predefinito per il sito Web. Il mercato predefinito definisce il mercato visualizzato se il cliente non specifica un mercato preferito.
    - **Dominio** - Selezionare il dominio Web che deve essere associato al sito Web. Questo dominio è quello a cui i clienti del sito Web accederanno dal browser in uso.

1. Selezionare **OK**. Viene creato il nuovo sito Web.

> [!NOTE]
> La creazione di un nuovo sito Web può richiedere fino a 60 secondi. Dopo che il processo è completato, una notifica viene visualizzata nell'area di notifica. Inoltre, il sito Web è visualizzato nell'elenco di sito con il nome immesso.

## <a name="select-a-website-to-author"></a>Selezionare un sito Web da creare

L'elenco di siti fornisce un elenco completo dei siti Web associati al sistema di e-Commerce. I siti Web sono visualizzati in ordine alfabetico. Viene visualizzato anche il dominio associato a ogni sito Web. Per visualizzare il contenuto di un sito Web e iniziare a creare le pagine, selezionare il nome del sito Web. Lo strumento di creazione e il contenuto del sito Web vengono caricati.

Dopo il caricamento dello strumento di creazione, è possibile selezionare **Home** per tornare alla pagina di creazione.

## <a name="additional-resources"></a>Risorse aggiuntive

[Gestire utenti e ruoli di e-Commerce](manage-ecommerce-users-roles.md)

[Considerazioni SEO (ottimizzazione del motore di ricerca) per il proprio sito](search-engine-optimization-considerations.md)

[Gestire i criteri di sicurezza del contenuto (CSP)](manage-csp.md)
