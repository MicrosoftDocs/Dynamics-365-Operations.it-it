---
title: Panoramica della libreria moduli
description: Questo articolo fornisce una panoramica della libreria di moduli di Microsoft Dynamics 365 Commerce.
author: anupamar-ms
ms.date: 09/15/2020
ms.topic: overview
ms.prod: ''
ms.technology: ''
audience: Application User
ms.reviewer: v-chgri
ms.assetid: ''
ms.search.region: Global
ms.search.industry: ''
ms.author: anupamar
ms.search.validFrom: 2019-10-31
ms.dyn365.ops.version: ''
ms.openlocfilehash: dbf3754136de62b72938742b7cd4cb3d56532f8b
ms.sourcegitcommit: 52b7225350daa29b1263d8e29c54ac9e20bcca70
ms.translationtype: HT
ms.contentlocale: it-IT
ms.lasthandoff: 06/03/2022
ms.locfileid: "8882172"
---
# <a name="module-library-overview"></a>Panoramica della libreria moduli

[!include [banner](includes/banner.md)]

Questo articolo fornisce una panoramica della libreria di moduli di Microsoft Dynamics 365 Commerce.

La libreria di moduli di Dynamics 365 Commerce è una raccolta di moduli che possono essere utilizzati per creare un sito Web di e-Commerce. I moduli hanno aspetti di interfaccia utente e di comportamento funzionale.

Ai moduli nella libreria di moduli è possibile applicare dei temi per modificarne l'aspetto. I temi utilizzano Cascading Style Sheets (CSS). Un tema per un sito di e-Commerce fittizio denominato "Fabrikam" è incluso nella libreria di moduli e può essere utilizzato come riferimento.

## <a name="module-library-modules"></a>Moduli della libreria di moduli

I seguenti tipi di moduli sono disponibili nella libreria di moduli:

- **Modulo contenitore** - Un modulo contenitore è un modulo semplice che funge da host per altri moduli. Controlla il layout dei moduli che contiene.
- **Moduli Marketing** - I moduli Marketing includono moduli blocco di contenuto, blocchi di testo, lettore video e sequenza. Tutti questi moduli possono essere utilizzati per presentare il contenuto. Sono utilizzabili in qualsiasi pagina e sono basati sui dati del sistema di gestione dei contenuti.
- **Moduli Intestazione e Piè di pagina** - I moduli Intestazione e Piè di pagina sono visualizzati nell'intestazione e nel piè di pagina di tutte le pagine del sito. Questi moduli possono essere configurati come necessario mediante le proprietà.
- **Moduli Ricerca** - I prodotti possono essere individuati utilizzando il modulo Ricerca nell'intestazione. I risultati della ricerca sono visualizzati nella pagina dei risultati della ricerca. I prodotti possono anche essere individuati nelle pagine delle categorie, ovvero pagine dedicate a ogni categoria supportata nella gerarchia di navigazione del canale. Inoltre, i moduli Criterio di affinamento possono essere utilizzati per filtrare ulteriormente i risultati nelle ricerche e nelle pagine delle categorie.
- **Moduli Pagina dettagli prodotto** - Le pagine dettagli prodotto utilizzano vari moduli per visualizzare le informazioni sul prodotto. Il modulo Casella acquisti consente ai clienti di visualizzare i prodotti e aggiungerli al carrello. Altri moduli, come ad esempio il modulo Specifiche tecniche, visualizzano i dettagli del prodotto. Il modulo Valutazioni e recensioni può essere utilizzato per visualizzare e fornire recensioni.
- **Modulo Acquista online e preleva nel punto vendita** - Il modulo Acquista online e preleva nel punto vendita è integrato in Bing Maps. Può essere utilizzato per individuare i punti vendita vicini dove i clienti possono prelevare i prodotti acquistati.
- **Moduli Acquisto** - I moduli Acquisto includono il modulo Carrello, che può essere utilizzato per aggiungere articoli al carrello. Il modulo Checkout acquisisce l'indirizzo di spedizione, le opzioni di consegna e informazioni su gift card, programma fedeltà e carta di credito, di modo che l'ordine possa essere elaborato. Dopo che un ordine viene passato, il modulo Conferma ordine può essere utilizzato per visualizzare i dettagli di conferma.
- **Moduli Gestione account** - Il modulo Accesso consente ai clienti di accedere a un account esistente e il modulo Registrazione consente agli stessi di creare un nuovo account. Dopo la creazione di un account, il modulo Storico ordini può essere utilizzato per visualizzare gli ultimi ordini e il modulo Dettagli ordine può essere utilizzato per visualizzare i dettagli dell'ordine.
- **Modulo Suggerimenti** - I suggerimenti sono visualizzati utilizzando il modulo Posizionamento prodotto. Questo modulo supporta elenchi algoritmici e editoriali che possono essere visualizzati in qualsiasi pagina.

## <a name="additional-resources"></a>Risorse aggiuntive

[Modulo contenitore](add-container-module.md)

[Modulo Casella acquisti](add-buy-box.md)

[Modulo Carrello](add-cart-module.md)

[Modulo Checkout](add-checkout-module.md)

[Modulo Conferma ordine](order-confirmation-module.md)

[Modulo Intestazione](author-header-module.md)

[Modulo Piè di pagina](author-footer-module.md)


[!INCLUDE[footer-include](../includes/footer-banner.md)]