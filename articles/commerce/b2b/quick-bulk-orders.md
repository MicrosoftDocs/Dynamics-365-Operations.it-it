---
title: Effettuare rapidamente ordini sul sito Web B2B
description: Questo articolo descrive le funzionalità di Microsoft Dynamics 365 Commerce che consentono agli utenti del sito business-to-business (B2B) di effettuare rapidamente ordini all'ingrosso e ripetuti.
author: shajain
ms.date: 02/16/2022
ms.topic: article
ms.prod: ''
ms.technology: ''
ms.search.form: RetailOperations
audience: Application User, IT Pro
ms.reviewer: v-chgriffin
ms.search.region: Global
ms.search.industry: retail
ms.author: shajain
ms.search.validFrom: 2022-01-31
ms.dyn365.ops.version: 10.0.23
ms.openlocfilehash: 0b13fb49c49b0a540b192f4dd0f3a847fb5dd8a7
ms.sourcegitcommit: 52b7225350daa29b1263d8e29c54ac9e20bcca70
ms.translationtype: HT
ms.contentlocale: it-IT
ms.lasthandoff: 06/03/2022
ms.locfileid: "8881363"
---
# <a name="place-b2b-website-orders-quickly"></a>Effettuare rapidamente ordini sul sito Web B2B

[!include [banner](../../includes/banner.md)]

Questo articolo descrive le funzionalità di Microsoft Dynamics 365 Commerce che consentono agli utenti del sito business-to-business (B2B) di effettuare rapidamente ordini all'ingrosso e ripetuti.

I siti Web di e-commerce B2B di Dynamics 365 Commerce consentono agli utenti di eseguire operazioni standard come la scoperta di nuovi prodotti tramite la ricerca e la navigazione, la visualizzazione dei dettagli del prodotto, l'aggiunta di articoli al carrello e il check-out. Tuttavia, mentre i clienti dei siti business-to-consumer (B2C) generalmente ordinano articoli in piccole quantità e li ordinano solo una volta, i clienti B2B in genere ordinano articoli in grandi quantità e li riordinano più volte. Poiché questi clienti di solito sanno esattamente quali articoli vogliono acquistare, spesso saltano la fase di scoperta del prodotto e passano direttamente all'ordine. Per soddisfare le esigenze di questi clienti, i siti Web di e-commerce B2B di Commerce forniscono varie funzionalità che li aiutano a effettuare ordini rapidamente.

## <a name="bulk-order-by-item-number"></a>Ordine all'ingrosso per numero di articolo

I siti Web di e-commerce B2B di Commerce consentono agli utenti dei siti di aggiungere articoli al carrello inserendo codici articolo del prodotto insieme alla quantità desiderata.

L'immagine seguente mostra un esempio di registrazione ordine rapida per codice articolo prodotto.

![Registrazione ordine rapida per codice articolo prodotto.](../media/QuickAddByItem.png)

## <a name="bulk-order-by-variant"></a>Ordine all'ingrosso per variante

I siti Web di e-commerce B2B di Commerce consentono agli utenti dei siti di aggiungere rapidamente diverse varianti dello stesso prodotto in un'unica visualizzazione che mostra la disponibilità dell'inventario per dimensione, colore e stile. Inoltre, gli utenti dei siti possono facilmente immettere la stessa quantità per tutti i prodotti in stock selezionando **Immetti tutte le quantità**.

L'illustrazione seguente mostra un esempio di registrazione ordine rapida in cui viene utilizzata la funzionalità "Immetti tutte le quantità".

![Registrazione ordine rapida che utilizza la funzionalità "Immetti tutte le quantità".](../media/MatrixView.png)

## <a name="use-order-templates-for-quick-order-entry"></a>Utilizzare modelli di ordine per registrazione ordine rapida

Gli acquirenti sui siti Web B2B spesso ordinano articoli specifici insieme. Ad esempio, se si stanno effettuando ordini per un cantiere edile, è possibile che si voglia ordinare insieme magliette, giacche, pantaloni, scarpe e cappelli. Se si stanno effettuando ordini per un ospedale, in cui medici, infermieri e personale addetto alle pulizie hanno divise diverse, si potrebbe voler raggruppare ogni tipo di uniforme per facilitare l'ordinazione. Per questi tipi di scenari, i siti B2B di Commerce consentono di creare modelli di ordine. Gli utenti dei siti possono creare un numero qualsiasi di modelli personalizzati e quindi ordinare tutti o alcuni degli articoli mediante tali modelli secondo necessità.

Nella figura seguente viene illustrato un esempio di modello di ordine.

![Esempio di un modello di ordine.](../media/OrderTemplateHeader.png)

Nella figura seguente è illustrato un esempio della visualizzazione dei dettagli per un modello di ordine.

![Esempio di una visualizzazione dei dettagli di un modello di ordine.](../media/OrderTemplateLines.png)

## <a name="reorder-from-order-history"></a>Riordinare dallo storico ordini

I siti Web di e-commerce B2B di Commerce consentono agli utenti del sito di riordinare rapidamente gli articoli dallo storico ordini. Gli utenti del sito possono acquistare gli articoli selezionati dallo storico ordini o aggiungere tutti gli articoli acquistati in precedenza al carrello.

L'illustrazione seguente mostra un esempio dello storico ordini di un utente e le opzioni per riordinare gli articoli dallo stesso.

![Riordinare dallo storico ordini.](../media/Reorder.png)

Questo articolo ha descritto solo alcuni dei modi in cui i siti B2B di Commerce consentono agli utenti di trovare, ordinare e riordinare rapidamente i prodotti desiderati. Ulteriori funzionalità sono in fase di sviluppo per semplificare ulteriormente il processo di acquisizione di ordini all'ingrosso.
